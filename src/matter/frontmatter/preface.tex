\section*{Prefazione}
Saremo onesti e concisi: Questi appunti sono lunghi e prolissi (facciamo presente
alla lettrice o al lettore che, se ella o egli sta leggendo questa sezione,
non ci troviamo ancora all'indice). Ma tutti i fini che ci prefiggiamo sono ben
giustificati.

Cominciamo dal primo: La pazienza. La fisica non è una scienza come tutte le altre;
è un pensiero dalle radici filosofiche e devoto alla comprensione totale della
realtà, intesa nei suoi aspetti quantitativi e misurabili. Dunque, non è solo la
matematica che rende questa materia apparentemente così complessa, ma è prima di
tutto la sua visione del mondo. Se nel passato si è avuto poco a che fare con la
fisica, è necessaria pazienza per adottare questa visione. La fisica fonda sulla
pazienza, ovvero il metodo scientifico: Provare e riprovare, imboccare una strada
con in mano un'ipotesi per poi tornare sui propri passi se i presupposti non sono
corretti. E osservare, osservare con attenzione. Ciò è parimenti valido per gli
esercizi. Non esistono esercizi di fisica ``standard'', affrontabili sempre con
la stessa ``formulina''. Servono tentativi, pensare anche fuori dagli schemi
e affrontare il problema sfruttando i pochi strumenti matematici e principi
che si hanno a disposizione.

Il secondo fine: La curiosità. Se non si è cursiosi in una materia scientifica
il suo studio perde di valore, privato dell'interesse. Parimenti la fisica richiede
grande curiosità, perché tramite essa sorgono domande, che alimentano la curiosità,
che generano altre domande, che conducono a ipotesi, a modelli della realtà che,
mano a mano che si sviluppano, sono in grado di rispondere, almeno in parte, a
quelle domande. La fisica non è fatta di sole teorie immutabili; è frutto di rivoluzioni
e persone che per curiosità hanno messo in dubbio molte convinzioni.
Per questo quelle persone ci hanno permesso di conoscere di più.

Il terzo fine: L'immaginazione. Molte delle teorie appartenenti alla fisica
sono frutto di intuizioni e processi creativi. Ma il difetto della scienza è
di non ammettere questa ``debolezza'', perché ad ogni teoria deve essere
accompagnata una buona giustificazione, una solida base matematico-quantitativa.
Sappia chi sta leggendo che la fisica, anche se lo nasconde con vergogna, è
nulla senza immagniazione. Non fatevi ingannare dai rigidi formalismi che si
incontrano negli studi di questa scienza, perché Clausius, Carnot, Newton,
Galileo e molti altri citati o non citati in questa dispensa hanno immaginato,
intuito. La domanda ``E se...?'' dovrebbe essere incisa nella mente
di chi studia fisica, in qualità di timone della curiosità.

Bisogna ammettere che la fisica è un libro per tutti e per nessuno per altri due motivi:
Essa non piace a tutti e sovente viene esposta ai più in maniera inutilmente complessa e oscura.
È tuttavia innegabile che la fisica debba essere un sapere degno di interesse per tutti
i campi scientifici ed ingegneristici, anche solamente come una piccola conoscenza
basilare all'interno del bagaglio culturale di una persona studiosa
contemporanea, perché è la scienza che forse più di tutte unisce due aspetti: Il desiderio di
scoperta e l'ingegno dell'umanità.
\\\\
Buono studio! \hfill \href{https://github.com/zenosalty/courses-phy}{ZS \faGithub}