\chptr{Termodimaica - Parte II}
\marginpar{\minitoc}

\epigraph{A: ``Quindi non è possibile nemmeno teoricamente?''\\I: ``Esattamente.''\\A: ``Per questo secondo me è \emph{mind-blowing}.''}{Una lezione di termodinamica,\\se non sbaglio sul II principio,\\a.a. 2023/2024, semestre II}

Il capitolo precedente ci ha mostrato concetti essenziali
che in questa seconda parte rappresentano la coppia martello-scalpello
con cui affrontare numerose nozioni.
Senza essere eccessivamente noioso, questo capitolo è una
sorta di storia piena di personaggi
leggendari, macchine e teorie bizzarre; qualcosa che tocca
quasi il genere steampunk. Ora che abbiamo in mano gli strumenti
fondamentali della termodinamica, possiamo vedere nel
dettaglio le applicazioni e le implicazioni di questa viverna
fatta di energia allo stato puro, aggiungendo però altri
principi fondamentali. Rispetto a molti altri
argomenti di questo corso (e della fisica stessa), questo
capitolo sottolinea come in realtà la scienza non sia
solamente alla ricerca di cosa si può fare, ma anche di
cosa è impossibile e quali limiti ci tocca accettare. Uno
di questi è il seguente: una
volta innescato un fenomeno, non sempre si può tornare indietro.
Scopriremo alla fine che questa osservazione è strettamente
legata alla nostra percezione dello scorrere del tempo.

\section{Macchine termodinamiche}
Senza mancare di generalità, una macchina termodinamica
è un dispositivo in grado di convertire scambi di calore
in lavoro o viceversa. Un classico esempio di macchina
termodinamica è il motore a scoppio di una motocicletta,
che converte la benzina combusta in lavoro utile a
muovere la ruota; ma è una macchina anche il frigorifero
da cucina, perché grazie alla corrente elettrica di
casa (che fornisce lavoro) sposta il caldo verso
l'esterno, raffreddando il cibo. Tutte le macchine
termodinamiche sono costituite dagli stessi elementi
fondamentali:

\begin{itemize}
    \item Almeno due \textbf{sorgenti}\footnote{Questa è una
    spensierata idealizzazione. Nella realtà, le macchine
    operano tra più di due sorgenti, anzi, infinite.} (o pozzi, o serbatoi in alcuni
    testi), una calda e una fredda. Queste sorgenti
    permettono quello scorrimento di calore essenziale al
    funzionamento della macchina. Nel caso
    del motore a scoppio, la sorgente calda è rappresentata dalla
    combustione della benzina e quella fredda è il
    liquido refrigerante e/o l'ambiente esterno. Nel
    frigorifero, la sorgente calda è l'ambiente esterno,
    quella fredda è lo scompartimento interno e il
    cibo che esso contiene.

    \item La \textbf{macchina} vera e propria: può sembrare
    una definizione circolare, ma con questo componente
    si intende l'agente, la sostanza, il meccanismo
    che sfrutta (o produce) lo scorrimento di
    calore descritto nel punto precedente per
    produrre (o richiedendo) lavoro. Nel motore,
    il cuore della macchina è la miscela di aria
    e benzina che, scaldandosi, spinge il pistone
    generando lavoro. Nel frigorifero, in genere si
    sfrutta una sostanza refrigerante liquido-gassosa
    sottoposta a compressioni, condensazioni e altre
    trasformazioni che ciclicamente trasferiscono
    calore dall'interno del frigo verso l'esterno.
    Ovviamente, è necessario spendere lavoro per
    operare su questa sostanza, cioè pagando la
    bolletta della corrente.
\end{itemize}

Come mai le macchine hanno bisogno di almeno due sorgenti?
Scopriremo che questa regola è stabilita dal secondo principio
della termodinamica, argomento delle prossime sezioni.
Per ora ci basti pensare a questo:
consideriamo una macchina termica, che cioè genera lavoro
prelevando calore dalla sorgente calda e cedendone un po' a
quella fredda; la macchina agisce come
una sorta di mulino, che funziona per via della differenza
di temperatura tra le sorgenti; il flusso di calore equivale
a quello dell'acqua che permette al mulino di ruotare; come
però l'acqua deve poter uscire dalla ruota del mulino, cadendo
in qualche punto più basso, anche
il calore deve poter essere ceduto ad un'altra sorgente, più
fredda.

%\begin{marginfigure}
%    \begin{center}
%        \begin{tikzpicture}
%            \draw[draw=lightgray, fill=red!60] (0,4) rectangle (5,4.8);
%            \draw[draw=lightgray, fill=blue!60] (0,0) rectangle (5,0.8);
%
%            \node at (2.5,0.4) {$T_\text{c}$};
%            \node at (2.5,4.4) {$T_\text{h}$};
%
%            \draw (2.5, 2.4) circle (0.5);
%            \node at (2.5, 2.4) {$\mathcal{M}$};
%
%            \draw[->, line width=2pt] (2.5,3.8) -- (2.5,3);
%            \draw[->, line width=2pt] (2.5,1.8) -- (2.5,1);
%            \draw[->, line width=2pt] (3.1,2.4) -- (3.8,2.4);
%
%        \end{tikzpicture}
%    \end{center}
%    \caption{Schema sintetico di una macchina termodinamica.}
%    \label{machinery}
%\end{marginfigure}

Spesso le macchine termodinamiche vengono rappresentate
come in figura\footnote{Sono poche le persone di scienza in grado di disegnare;
pertanto, ci dobbiamo accontentare di questa tradizionale
rappresentazione grafica.}. Notare come...

Per principio di conservazione, supponendo
ovviamente che l'intera macchina sia isolata, l'energia
non entra né esce dal sistema. Le uniche quantità di energia
coinvolte sono lavoro e i calori scambiati con le sorgenti,
pertanto vale la relazione

\begin{align}
    W = Q_\text{h} + Q_\text{c}\label{conservaz_macchina}
\end{align}

\noindent Per evitare fin da subito qualsiasi genere di
ambiguità, scriveremo $Q_\text{c}$ intendendo il calore che
la macchina scambia con la sorgente fredda (\textit{cold}),
$Q_\text{h}$ quello scambiato tra macchina e sorgente calda
(\textit{hot}). I segni di $W, Q_\text{c}$ e $Q_\text{h}$
possono essere positivi o negativi in base al tipo di
macchina che si considera: termica o frigorifera.

\subsection{Macchine termiche e frigorifere}
Tutte le macchine si possono distinguere sulla base del segno
del lavoro $W$ nella relazione \ref{conservaz_macchina}. Ricordiamo
che, in un sistema termodinamico (nel nostro caso, quello della
macchina), il lavoro in uscita (prodotto dalla macchina) assume
segno positivo, mentre quello in entrata (compiuto sulla macchina)
è negativo\footnote{Ah, quindi ti stai chiedento perché non classifichiamo
il caso $W = 0$? Beh, la macchina in questione corrisponde a qualcosa di tanto utile quanto un
cubo di tungsteno acquistato su Amazon.}.

\begin{itemize}
    \item \textbf{Macchina termica ($W > 0$):} il genere di macchina a noi
    più familiare, ovvero quello a cui appartiene il motore della
    nostra automobile. Queste macchine prelevano calore dalla sorgente
    calda, fonte di energia, ne trasformano una parte in lavoro in uscita
    e il resto lo cedono come altro calore alla sorgente fredda.

    \item \textbf{Macchina frigorifera ($W < 0$):} in un certo senso
    è l'antagonista della macchina termica, perché opera al contrario.
    Non produce lavoro, ma lo richiede dall'esterno per permettere di
    raffreddare la sorgente fredda, dalla quale viene prelevato calore,
    e scaldare quella calda. Come suggerisce il nome, i frigoriferi
    funzionano secondo questo principio, ma fanno parte di questa
    categoria anche le
    pompe di calore\footnote{Un frigorifero, ma con uno
    scopo differente: spingere calore da un'ambiente freddo verso
    un ambiente caldo.}.
\end{itemize}

\subsubsection*{Macchine preferenziali}
Come spiegato più avanti, le macchine frigorifere
operano in un verso innaturale, mentre le macchine termiche operano in
quello naturale\footnote{Anticipazione: in natura, il calore
fluisce spontaneamente dalle sorgenti calde a quelle più fredde.}.
Per questo e per tanti altri motivi, nelle nostre analisi
e formulazioni di leggi e definizioni termodinamiche,
sceglieremo come modello quello della macchina termica.
Si tratta di una scelta arbitraria, un po' come fissare un
sistema di riferimento. Non bisogna però dimenticarsi che
le stesse leggi e definizioni, a meno di alcuni aggiustamenti,
esistono e valgono anche per le macchine frigorifere.

\subsection{Rendimento}
Ora che abbiamo costruito la nostra macchina, ci chiediamo quanto ci
costi mantenerla in funzione, ovvero quanta energia richiede (la quantità
di combustibile ad esempio) e quanta di questa energia viene utilizzata
senza essere sprecata. In un motore di un'auto, per esempio, vorremmo che
tutta, o quasi tutta, la benza venga consumata per permetterci di raggiungere
Povo da Trento senza intoppi, anche se sappiamo che l'auto si scalda, il pistone
e le ruote fanno attrito frenando di un po' la nostra corsa, viene prodotto
del suono e così via. Tutte queste sono forme di ``spreco'' di energie.
Giungendo al sodo, ci stiamo ponendo il problema
di determinare l'efficienza della macchina, chiamata anche rendimento.

Per una macchina termica, definiamo il rendimento $\eta$ come
la frazione di calore prelevato dalla sorgente calda che
viene convertita in lavoro:

\begin{align}
    \eta = \frac{W}{Q_\text{h}}\label{rendimento_termica}
\end{align}

\noindent Per via della relazione \ref{conservaz_macchina},
possiamo esprimere la definizione \ref{rendimento_termica}
nel seguente modo:

\begin{align}
    \eta = \frac{Q_\text{h} + Q_\text{c}}{Q_\text{h}} = 1 + \frac{Q_\text{c}}{Q_\text{h}}
\end{align}


\subsubsection*{Rendimento di macchine frigorifere: il coefficiente di prestazione}
Allo stesso modo in cui in occidente si è abituati a leggere le cose
da sinistra a destra, in termodinamica viene spesso impiegato il senso di
funzionamento delle macchine termiche per effettuare studi e dimostrazioni
di teoremi. Non a caso useremo spesso la legge \ref{rendimento_termica},
ma è bene ricordare che esiste un indice di bontà anche per
le macchine frigorifere, che però prende il nome di coefficiente di
prestazione.

Estendiamo la definizione di macchina frigorifera con due sottoclassi, perché, a seconda del
tipo di frigorifero considerato, cambia la definizione del coefficiente
di prestazione:

\begin{itemize}
    \item Frigorifero: lo scopo del frigorifero è di mantenere tale la
    sorgente fredda. Quindi, un buon frigorifero dovrebbe sottrarre molto
    calore dalla sorgente fredda e intanto utilizzare poco lavoro in entrata:

    \begin{align}
        \eta_\text{frigo} \eqdef \frac{Q_\text{c}}{|W|}\label{rfrigo}
    \end{align}

    \item Pompa di calore: lo scopo di una pompa di calore è di impedire che
    il calore fluisca dalla sorgente calda a quella fredda. Anche se si tratta
    pur sempre di un frigorifero, la differenza è piuttosto sottile e si basa
    unicamente sull'utilizzo per cui è stata progettata. È infatti più importante,
    in una pompa, la quantità di calore che si riversa nella sorgente calda,
    rispetto a quello prelevato dalla sorgente fredda:

    \begin{align}
        \eta_\text{pompa} \eqdef \frac{Q_\text{h}}{W}\label{rpompa}
    \end{align}

    Si pensi ad un impianto di riscaldamento di una casa: la
    pompa di calore ha lo scopo di trattenere il calore all'interno
    dell'abitazione, come se stesse raffreddando l'esterno.
\end{itemize}

\noindent Il rendimento è sempre positivo.
Si ricordino bene le convenzioni stabilite in figura
\ref{fluxi} per avere chiari i segni delle energie scambiate.
Infine, si noti che il coefficiente di prestazione, rispetto al
rendimento, può essere maggiore di 1.

\subsection[Cicli Diesel e Otto]{Cicli reali di macchine reali: Diesel e Otto}
Esaminiamo un esempio reale di ciclo termodinamico, impiegato in
una classe diffusa di motori termici: il ciclo Diesel, il cui
principio di funzionamento consiste nel portare la mistura di
miscela e aria a pressione elevata in tempi brevi per generare
lo scoppio. Tale ciclo
è illustrato sul piano $pV$ nella figura \ref{erciclodiesel}, anche
se in realtà, come vedremo, si tratta solo di una spensierata idealizzazione.
Considereremo infatti molti tratti del ciclo come trasformazioni
quasistatiche. Nel ciclo, il gas che subisce queste trasformazioni
è il mix di aria, combustibile (la cosiddetta miscela) ed
eventuali residui di scarico, combusti o meno.
Il ciclo diesel è costituito dai seguenti tratti, o
``tempi'':

\begin{marginfigure}
    \begin{center}
        \begin{tikzpicture}
            \def\xmax{3}
            \def\ymax{2.7}
            \def\Ch{2.5}
            \def\Cc{1}
            \def\N{40}
            \def\gam{1.0}
            \def\adiabatic#1#2{{ #2/(#1)^(\gam) }}
            \def\xA{.24*\xmax}
            \def\xB{.90*\ymax}
            \coordinate (A) at ({\xA},{\adiabatic{\xA}{\Ch}});
            \coordinate (B) at ({\xB},{\adiabatic{\xB}{\Ch}});
            \coordinate (C) at ({\xB},{\adiabatic{\xB}{\Cc}});
            \coordinate (D) at ({\xA},{\adiabatic{\xA}{\Cc}});
            \coordinate (E) at (C-|A);

            % WORK
            \fill[mylightblue,domain={\xA:\xB},samples=\N]
              plot (\x,\adiabatic{\x}{\Ch}) --
              plot[domain={\xB:\xA}](\x,\adiabatic{\x}{\Cc}) -- cycle;
            \node[below=-5,blue,scale=.9] at ($(D)!.4!(B)$) {$W$};

            % ADIABATIC TRANSFORMATION
            \draw[black,thick,midarr=.75,domain={\xA:\xB},samples=\N]
              plot (\x,\adiabatic{\x}{\Ch});
            \draw[black,thick,midarr=.62,domain={\xB:\xA},samples=\N]
              plot(\x,\adiabatic{\x}{\Cc});
            \draw[black!80!white,thick,midarr=.65]
              (C)++(0,.02) -- ($(E)+(0,.02)$);
            \draw[black!80!black,thick,midarr=.55]
              (E)++(0,-.03) -- ($(C)+(0,-.03)$);
            \draw[myred,thick,dashed,midarr=0.6] (D) -- (A);
            \draw[blue,thick,dashed,midarr=0.6] (B) -- (C);
            %\node[blue,above=2,right,scale=0.75] at (B) {exhaust};
            %\node[blue!80!black,right=12,below=-1,scale=0.75] at (E) {intake};
            %\node[myred,above left,scale=0.75] at (D) {spark};
    
            % HEAT
            \draw[>={LaTeX[width=5,length=4]},->,line width=2,mydarkred]
              ($(D)!.28!(A)$)++(-.2,0) --++ (.5,0) node[near end,left=10,scale=.8] {$Q_\text{h}$};
            \draw[>={LaTeX[width=5,length=4]},->,line width=2,mydarkblue]
              ($(B)!.72!(C)$)++(-.2,0) --++ (.5,0) node[right=-2,scale=.8] {$Q_\text{c}$};

            % POINTS
            \fill[black]
               (A) circle(0.05) node[above left] {$C$}
               (B) circle(0.05) node[above right] {$D$}
               (C) circle(0.05) node[below right] {$A$}
               (D) circle(0.05) node[below left] {$B$}
               (E) circle(0.05) node[left] {$O$};

            % AXIS
            \draw[->,thick] (0,-0.1*\ymax) -- (0,\ymax+0.1)
              node[anchor=north east,inner sep=4,scale=1] {$p$};
            \draw[->,thick] (-0.1*\xmax,0) -- (\xmax+0.1,0)
              node[anchor=north west,inner sep=3,scale=1] {$V$};

          \end{tikzpicture}
    \end{center}
    \caption{Ciclo Diesel teorico.}
    \label{erciclodiesel}
\end{marginfigure}


\begin{enumerate}
    \item $OA$ è una fase di aspirazione della miscela. Si
    tratta di una trasformazione isobara. Qui il pistone si
    abbassa, aumentando il volume della camera di combustione.

    \item $AB$ è una adiabatica, che corrisponde ad una compressione
    forte abbastanza da innescare, in $B$, l'esplosione della
    miscela. Ovviamente non viene scambiato calore.

    \item $BC$ è la fase di esplosione. Si tratta di un fenomeno
    più complesso di quello che i nostri strumenti di termodinamica
    possano descrivere. Per questo assumiamo che tale fase non
    sia quasistatica, essendo tra l'altro molto rapida. Questo tratto
    è quello che immette calore
    nel cilindro, permettendo di alzare violentemente la pressione
    (e la temperature) a volume idealmente costante.

    \item $CD$ è una seconda adiabatica, nella quale il pistone
    viene spinto in seguito alla precedente esplosione. Qui viene
    compiuto lavoro dal motore.

    \item $DA$ è un'altra fase non quasistatica, perché dopo le
    precedenti due fasi violente il pistone termina la sua
    corsa; pressione e temperatura crollano vertiginosamente.

    \item $AO$ chiude il ciclo, scaricando i gas combusti e,
    permettendo di preparare il motore all'aspirazione di miscela
    successiva.
\end{enumerate}

Calcoliamo l'efficienza di questo ciclo. Innanzitutto, posiamo
notare che le fasi $OA$ e $AO$, sommandosi, si annullano e dunque
non le considereremo. Possiamo utilizzare la definizione di
efficienza $\eta = 1 - |Q_c|/Q_a$; serve dunque calcolare i
calori scambiati nel ciclo. Dal momento che $AB$ e $CD$ sono
adiabatiche, rimangono solo i tratti $BC$ e $DA$. Abbiamo detto
che queste fasi non sono quasistatiche, ma possiamo notare che
avvengono dei ``salti'' di temperatura simili ad una isocora.
Facendo dunque finta di nulla, manco fossimo ad un attraversamento
pedonale col semaforo rosso per i pedoni,
possiamo supporre che valgano le leggi finora studiate:

\begin{align*}
    Q_a &= Q_{BC} = \Delta U_{BC} = nc_V(T_B - T_C) > 0\\
    Q_c &= Q_{DA} = nc_V(T_A - T_D) < 0
\end{align*}

\noindent da cui

\[ \eta_\text{Diesel} = 1 - \frac{|T_A - T_D|}{T_C - T_B} \]

\noindent ricordiamo, in condizioni ideali. Questa efficienza,
secondo analisi più approfondite, potrebbe raggiungere un
valore pari a $\eta \simeq 0.6$.

\begin{marginfigure}
    \centering
    \includegraphics[width = \marginparwidth]{ciclo_8.pdf}
    \caption{Rappresentazione approssimativa del ciclo di Otto in
    condizioni reali. Sono evidenziate anche le coordinate teoriche
    corrispondenti a quelle presenti in figura \ref{erciclodiesel}.}
    \label{ciclo8}
\end{marginfigure}

Nella realtà, il ciclo Diesel come appena mostrato è ben lontano
da quelli che vengono solitamente progettati. In figura \ref{ciclo8}
viene mostrato il \textit{ciclo Otto}, molto simile a quello Diesel
e dal quale traggono ispirazione i maggiori tipi di motori termici
attuali. Si deve essere coscienti del fatto che la forma in figura
subisce numerosissime fluttuazioni sul piano $pV$ e l'intera trasformazione
è ovviamente irreversibile. Tutto ciò spiega il crollo drastico
dell'efficienza prevista teoricamente.

\subsubsection*{Un modo di cicli}
Abbiamo grattato solamente la superficie del mondo dei cicli termodinamici
impiegati come principi di funzionamento delle macchine.
Una delle prossime sezioni discute in dettaglio il ciclo di Carnot,
ma precisiamo che ne esistono molti altri\footnote{\href{https://it.wikipedia.org/wiki/Macchina_termica\#Esempi}{\textcolor{blue}{Wikipedia - Macchina Termica, Esempi}}.} %occhio al backslash nell'url. Serve da escape per la gratella
che si aggiungono a quello di Diesel.




\section{Principio secondo}
Dopo aver introdotto il concetto di macchina e della sua efficienza,
è legittimo chiedersi se è possibile progettare nella realtà
la macchina perfetta, che cioè converte tutta l'energia
(in particolare calore) in ingresso interamente in lavoro in uscita,
con efficienza unaria (100\%). Se così fosse, allora potremmo realizzare dispositivi capaci
di \emph{moto perpetuo}.
Operando ciclicamente, per una macchina dovrebbe seguire dal primo
principio $\Delta U = Q - W$ la conclusione $\Delta U = 0$ e allora

\[ Q = W \]

\noindent La teoria sembrerebbe essere fondata: lavoro e calore sono
convertibili, cioè spendendo calore otteniamo lavoro e possiamo tra l'altro
invertire il processo, perché l'uguaglianza non ci impone un
verso preferenziale e noi siamo tanto furbi da costruire macchine
in grado di funzionare al contrario, cioè completamente reversibile.
D'altronde, in meccanica tutto era reversibile. Per esperienza, tuttavia, è evidente che non
è così, cioè se spendiamo una certa quantità di calore $Q$ e
la trasformiamo in lavoro, sembra impossibile, mediante quel lavoro,
riottenere tutto il calore $Q$ iniziale.
Assumendo di costruire una macchina in maniera
eccellente, riducendo quanto possibile dispersione e attriti,
in realtà questa macchina è destinata a fermarsi dopo un certo
intervallo di tempo\footnote{Consigliamo di dare un'occhiata alla
sezione dedicata al moto perpetuo, negli approfondimenti di questo
capitolo.}, sia esso una manciata di secondi o qualche milione di
anni.
Potremmo ribattere affermando che la realtà ci pone problemi come
attrito e dissipazioni di vario genere. Ciò che è sconcertante è
l'impossibilità non solo reale di costruire macchine simili,
ma anche teorica. Questa conclusione, come vedremo, fonda
le radici nel secondo principio, che a sua volta poggia sulla
seguente evidenza:

\begin{center}
    \textit{il calore non fluisce \underline{\emph{mai spontaneamente}} da un corpo ad uno più caldo}.
\end{center}

\noindent Con questo possiamo spiegare perché le macchine frigorifere
funzionano in un verso innaturale: remano contro questo fatto di natura,
permettendo al calore di fluire \emph{non spontaneamente} da sorgenti
fredde a sorgenti calde. Vedremo che questo è possibile a patto
di spendere energia.

\subsection{Enunciati}
Esistono due enunciati celebri del secondo principio della termodinamica\footnote{Anche se la storia ci suggerisce
un ordine differente, trattiamo prima l'attuale forma
del secondo principio della termodinamica, permettendoci di chiarire
le sezioni successive.}.
In qualità di principi, essi sono dati per veri sulla base dell'esperienza,
ma è comunque possibile dimostrare che essi si riferiscono alla
stessa proprietà della natura.

\begin{tcolorbox}[colback = red!30, colframe = red!30!black, title = {Enunciati del secondo principio della termodinamica}]
    \begin{itemize}
        \item \textbf{Enunciato di Kelvin-Plank}
        
        \begin{center}
            \textit{È impossibile realizzare una macchina il cui unico risultato
            sia quello di trasformare calore, a partire da una sola sorgente, interamente in lavoro.}
        \end{center}
    
        \item \textbf{Enunciato di Clausius}
        
        \begin{center}
            \textit{È impossibile realizzare un processo il cui unico risultato\\
            sia quello di trasferire calore da un corpo ad uno più caldo.}
        \end{center}
    \end{itemize}
\end{tcolorbox}

\noindent Una delle proprietà della natura che il secondo principio sottointende
è il fatto che ogni macchina termica, qualsiasi essa sia (anche tra quelle non ancora
inventate!) deve sempre operare tra almeno due sorgenti affiché essa possa
funzionare. Inoltre, da come si evince dall'enunciato di Kelvin-Plank, è impossibile
costruire macchine con rendimento pari a 1.

\subsection{Equivalenza degli enunciati}
Dimostreremo che i due enunciati sono equivalenti nel seguente modo:
indicando con $KP$ l'enunciato di Kelvin-Plank e con $C$ quello di
Clausius, concluderemo che $KP \Leftrightarrow C$ mostrando che
$\overline{KP} \Leftrightarrow \overline{C}$, cioè negando l'uno necessariamente
si deve negare anche l'altro\footnote{Dimostrazione: siano $a,b$ affermazioni
tali che $a \Leftrightarrow b$. Allora $(a \Leftrightarrow b) \equiv (a \Rightarrow b
\wedge b \Rightarrow a) \equiv (\lnot b \Rightarrow \lnot a \land \lnot a \Rightarrow \lnot b) \equiv (\lnot a \Leftrightarrow \lnot b)$,
dove nel terzo passaggio abbiamo impiegato la contronominale dell'implicazione $\Rightarrow$,
per cui $(x \Rightarrow y) \equiv (\lnot x \lor y) \equiv (\lnot\lnot\lnot x \lor \lnot\lnot y) \equiv (\lnot y \Rightarrow \lnot x)$.}. Di volta in volta
considereremo macchine che disobbediscono ai due principi, che chiameremo
sempre $\overline{KP}$ e $\overline{C}$, e che operano tra due
serbatoi 1 e 2 a temperature $T_1 < T_2$.

\subsubsection*{Dimostrazione: $\overline{KP} \Rightarrow \overline{C}$}
Cominciamo mostrando che $\overline{KP} \Rightarrow \overline{C}$,
facendo riferimento alla figura \ref{kptocproof}.
Consideriamo allora la macchina $\overline{KP}$ che preleva una
certa quantità di calore $Q_1 > 0$ da 1 e lo converte interamente
in lavoro $W$, alla facciaccia di Kelvin e Plank.

\[ Q_1 = W \]

\begin{marginfigure}
    \centering
    \includegraphics[width = \marginparwidth]{violare_kelvin-plank.pdf}
    \caption{Dimostrazione dell'implicazione $\overline{KP} \Rightarrow \overline{C}$.}
    \label{kptocproof}
\end{marginfigure}

\noindent Il lavoro $W$ viene poi impiegato per alimentare una
seconda macchina che cede il calore prodotto $Q_2$ alla sorgente
2. Questa macchina può essere progettata, per esempio, sulla base
di trasformazioni isoterme, oppure dissipando il lavoro meccanico
in attrito, che genera sempre calore. Allora

\[ Q_2 = -W \]

\noindent Ma allora,
se uniamo le macchine, ne otteniamo una che nel complesso preleva
del calore $Q_1$ dalla sorgente fredda 1 e cede quella stessa
quantità di calore alla sorgente calda 2, senza produrre altri
risultati. Questa macchina composta è proprio $\overline{C}$.

\begin{marginfigure}
    \centering
    \includegraphics[width = \marginparwidth]{violare_clausius.pdf}
    \caption{Dimostrazione dell'implicazione $\overline{C} \Rightarrow \overline{KP}$.}
    \label{ctokpproof}
\end{marginfigure}

\subsubsection*{Dimostrazione: $\overline{C} \Rightarrow \overline{KP}$}
Si osservi la figura \ref{ctokpproof}.
Supponiamo di avere una macchina $\overline{C}$ che trasferisce
calore $Q > 0$ da 1 verso 2. Il calore in entrata nella macchina è
$Q_1 = Q$ mentre quello in uscita è $Q_2 = -Q$.
Consideriamo poi una seconda macchina $M$, progettata per prelevare
del calore $Q^* > Q$ dalla sorgente calda 2, produrre lavoro $W$
e cedere calore $Q_c = -Q$ alla sorgente fredda 1. Questo è ammissibile
operando sul rendimento $\eta_M = 1 - |Q_c|/Q^*$ di $M$.
Se si uniscono $\overline{C}$ e $M$, si ottiene una macchina che nel
complesso assorbe calore $Q^* - Q$ dalla sorgente calda 2, produce
lavoro $W$ ma che preleva per poi cedere di nuovo lo stesso calore
$Q$ alla sorgente 1, come se non esistesse. Dunque $W = Q^* - Q$.
La macchina composta corrisponde allora a $\overline{KP}$.

Si potrebbe ribattere sostenendo che $\overline{KP}$ può funzionare
perché vi è comunque scambio di calore $Q$ con la sorgente fredda,
anche se questo calore viene sempre ceduto e prelevato ripetutamente,
ma comunque questo ragionamento non regge. Per convincerci di ciò,
basta pensare ad un'altra macchina composta $X$ che incorpora
$\overline{KP}$ (costruita precedentemente) e la sorgente 1, mentre la 2
rimane esterna. Non vediamo la sorgente 1, in quanto componente
della macchina $X$ che opera solamente con la sorgente 2. Allora anche $X$
è analoga ad una macchina di tipo $\overline{KP}$.


\section{Esperienza di Carnot}
Nel 1824, l'ingegnere francese Sadi Carnot pubblicò il
\textit{Réflexions sur la puissance motrice du feu et sur les machines
propres à développer cette puissance}. Trascurando il titolo
altisonante, la questione che egli affrontò nell'opera
scaturì dalla nascente competizione alimentata dalla rivoluzione industriale:
In quali condizioni una macchina termica ha il redimento
massimo, indipendentemente da come essa viene costruita? Come
vedremo, la potenza di questa domanda (e della sua risposta) sta
proprio nell'indipendenza dalla tecnologia con la quale la
macchina funziona. Non importa se essa è il motore di una monoposto
di Formula 1, lo scramjet del Boeing X-43 o un altro metodo di
propulsione di qualche civiltà aliena a noi sconosciuta.

\begin{marginfigure}
    \centering
    \includegraphics[width = \marginparwidth]{macchina_di_carnot.pdf}
    \caption{I quattro tempi che costituiscono il ciclo di funzionamento della macchina di Carnot.
    Il diagramma originale di Carnot non lo prevedeva, ma possiamo immaginare questa macchina come
    un classico motore che mette in rotazione un volano.}
    \label{macchinacarnot}
\end{marginfigure}

\subsection{Ciclo e macchina di Carnot}
Per rispondere ai suoi quesiti,
Carnot si ingegnò nella creazione di una macchina ideale,
la \textit{maccina di Carnot}\footnote{Toh guarda che egocentrico!} (che indicheremo spesso con $\mathcal{C}$),
costituita da un cilindro che può esser reso adiabatico o
diatermico a piacere, un pistone mobile e un gas sottoposto al
\textit{ciclo di Carnot}. Altri componenti essenziali sono due
sorgenti a temperature differenti.
Un modello della macchina è mostrato in figura \ref{macchinacarnot}.
Durante un ciclo
di funzionamento, la macchina esegue i seguenti quattro passi
(consideriamo la sua versione termica, non frigorifera):


\begin{enumerate}
    \item \textit{Acquisizione di calore:} la macchina viene posta sulla
    sorgente calda. Supponendo che il gas sia già alla temperatura di
    questa sorgente, esso viene espanso isotermicamente, determinando
    il sollevamento del pistone e dunque la conversinoe di calore in
    lavoro.

    \item \textit{Raffreddamento adiabatico:} la macchina viene tolta dalla
    sorgente calda, ma il gas continua ad espandersi adiabaticamente
    (per questo il cilindro deve essere adiabatico durante questa
    fase) fino a raggiungere la temperatura della sorgente fredda.

    \item \textit{Cessione di calore:} il pistone viene abbassato per
    comprimere il gas, che isotermicamente cede calore alla sorgente
    fredda.

    \item \textit{Riscaldamento adiabatico:} la macchina viene tolta dalla sorgente
    fredda, ma il gas continua ad esser compresso adiabaticamente fino
    a raggiungere la temperatura della sorgente più calda. Il ciclo
    ricomincia.
\end{enumerate}

\begin{marginfigure}
    \begin{center}
        \begin{tikzpicture}
            \def\xmax{3}
            \def\ymax{2.5}
            \def\Th{1.20}
            \def\Tc{0.45}
            \def\Ch{0.4}
            \def\Cc{1.9}
            \def\N{40}
            \def\gam{2.2}
            \def\isotherm#1#2{{ #2/(#1) }}
            \def\adiabatic#1#2{{ #2/(#1)^(\gam) }}
            \def\xA{ (\Th/\Ch)^(1/(1-\gam)) }
            \def\xB{ (\Th/\Cc)^(1/(1-\gam)) }
            \def\xC{ (\Tc/\Cc)^(1/(1-\gam)) }
            \def\xD{ (\Tc/\Ch)^(1/(1-\gam)) }
            \coordinate (A) at ({\xA},{\isotherm{\xA}{\Th}});
            \coordinate (B) at ({\xB},{\isotherm{\xB}{\Th}});
            \coordinate (C) at ({\xC},{\isotherm{\xC}{\Tc}});
            \coordinate (D) at ({\xD},{\isotherm{\xD}{\Tc}});
            
            %\clip (-0.1*\xmax,-0.12*\ymax) rectangle (1.05*\xmax,1.1*\ymax);
            
            % WORK
            \fill[mylightblue,samples=\N]
                plot[domain={\xA:\xB}] (\x,\isotherm{\x}{\Th}) --
                plot[domain={\xB:\xC}] (\x,\adiabatic{\x}{\Cc}) --
                plot[domain={\xC:\xD}] (\x,\isotherm{\x}{\Tc}) --
                plot[domain={\xD:\xA}] (\x,\adiabatic{\x}{\Ch});
            \node[blue,scale=.9] at ($(B)!.5!(D)$) {$W$};
            
            % ADIABATIC & ISOTHERMIC TRANSFORMATIONS
            %AB
            \draw[myred,thick,midarr=.60,domain={\xA:\xB},samples=\N]
                plot (\x,\isotherm{\x}{\Th}); % hot
            \draw[black,thick,midarr=.45,domain={\xB:\xC},samples=\N]
                plot (\x,\adiabatic{\x}{\Cc}); % cold
            \draw[blue,thick,midarr=.65,domain={\xC:\xD},samples=\N]
                plot (\x,\isotherm{\x}{\Tc}); % cold
            \draw[black,thick,midarr=.40,domain={\xD:\xA},samples=\N]
                plot(\x,\adiabatic{\x}{\Ch}); % hot
            
            % POINTS
            \fill[mydarkblue]
                (A) circle(0.05) node[above=1,scale=.8] {$A$}
                (B) circle(0.05) node[above right,scale=.8] {$B$}
                (C) circle(0.05) node[above=1,scale=.8] {$C$}
                (D) circle(0.05) node[below left,scale=.8] {$D$};
            
            % HEAT
            \draw[>={LaTeX[width=6,length=4]},->,line width=2,mydarkred]
                (.33*\xmax,.590*\ymax) --++ (-89:.56)
                node[pos=0,inner sep=0,anchor=-130,scale=.9] {$Q_\text{h}$};
            \draw[>={LaTeX[width=6,length=4]},->,line width=2,mydarkblue]
                (.50*\xmax,.15*\ymax) --++ (-89:.56)
                node[inner sep=-2,anchor=60,scale=.9] {$Q_\text{c}$};
            
            % AXIS
            \draw[->,thick] (0,-0.1*\ymax) -- (0,\ymax+0.1)
                node[anchor=north east,inner sep=4,scale=1] {$P$};
            \draw[->,thick] (-0.1*\xmax,0) -- (\xmax+0.1,0)
                node[anchor=north east,inner sep=4,scale=1] {$V$};
            
        \end{tikzpicture}
    \end{center}
    \caption{Il ciclo di Carnot sul piano $pV$. Questo è il
    ciclo termodinamico che descrive le trasformazioni
    subite dal gas all'interno del cilindro della macchina
    di Carnot.}
    \label{ciclodicarnot}
\end{marginfigure}


Carnot tiene a sottolineare come la macchina debba operare in condizioni
ben controllate, perché il gas al suo interno deve poter percorrere un
ciclo termodinamico \textit{quasistatico reversibile}. Perciò, lo spostamento
della macchina tra le due sorgenti, la compressione e l'espansione devono
essere estremamente lente, tanto da evitare attriti, dissipazioni di
calore, fluttuazioni irregolari nella temperatura,
turbolenze e comportamenti non ideali delle particelle del gas.
Una volta certi di aver soddisfatto questi requisiti, il
grafico del \textit{ciclo di Carnot} si presenterà nella forma mostrata
in figura \ref{ciclodicarnot}.

%\begin{marginfigure}
%    \centering
%    \includegraphics[width = \marginparwidth]{ciclo_di_carnot.pdf}
%    \caption{Il ciclo di Carnot sul piano $pV$.}
%    \label{ciclodicarnot}
%\end{marginfigure}



Analizzando il ciclo otterremo un risultato interessante.
Supponiamo che la sorgente fredda abbia temperatura $T_1$ mentre quella
calda $T_2$ e che la macchina di Carnot venga caricata di $n$ moli
di gas ideale. Calcoliamo gli scambi di energia nelle varie
trasformazioni che compongono il ciclo:

\begin{itemize}
    \item \textit{AB:} essendo una isoterma, $\Delta U_{AB} = 0$ e
    \[ Q_{AB} = W_{AB} = nRT_2\ln\left(\frac{V_B}{V_A}\right) > 0 \]
    Notare come questo costituisce il calore assorbito dalla macchina.

    \item \textit{BC:} essendo adiabatica, $Q_{BC} = 0$ e
    \[ \Delta U_{BC} = -W_{BC} = -nc_V(T_1 - T_2) \]

    \item \textit{CD:} la situazione è analoga a quella in \textit{AB}:
    \[ Q_{CD} = nRT_1\ln\left(\frac{V_D}{V_C}\right) < 0 \]

    \item \textit{DA:} come in \textit{BC}
    \[ \Delta U_{DA} = -W_{DA} = -nc_V(T_2 - T_1) \]
\end{itemize}

\noindent Abbiamo potuto usare le leggi ricavate dallo studio delle
trasformazioni elementari perché abbiamo supposto che il ciclo di
Carnot fosse quasistatico-reversibile. Veniamo ora alla risposta che
Carnot desiderava trovare: quale efficienza può essere raggiunta da
una tale macchina. Applicando la definizione di rendimento, dai
risultati precedenti è facile concludere che

\[ \eta_\mathcal{C} = \frac{W}{Q_{AB}} = 1 + \frac{T_1}{T_2}\frac{\ln(V_D/V_C)}{\ln(V_B/V_A)} \]

\noindent Ricordando la legge \ref{lativuu} che caratterizza le
trasformazioni adiabatiche, si scopre che l'efficienza qui sopra può
essere semplificata ulteriormente. Infatti, per la trasformazione
\textit{BC} vale $T_2V_B^{\gamma - 1} = T_1V_C^{\gamma - 1}$ mentre
per \textit{DA} $T_1V_D^{\gamma - 1} = T_2V_A^{\gamma - 1}$. Mediante
semplice algebretta, è evidente che $V_B/V_A = V_C/V_D$. Concludiamo
allora che

\begin{align}
    \eta_\mathcal{C} = 1 - \frac{T_1}{T_2}
\end{align}

Ecco dunque svelato l'arcano: idealmente, l'efficienza di una buona
macchina, ovvero ideale, dipende unicamente dalle temperature entro
le quali essa opera. Quanto più la loro differenza è grande, tanto
più la macchina sarà efficiente. Tuttavia, allo stato attuale della
nostra conoscenza della natura, non possiamo neppur teoricamente
ottenere $\eta_\mathcal{C} = 1$, (anzi $0 \leq \eta_\mathcal{C} < 1$),
perché dovremmo possedere un oggetto di temperatura $T_2 = +\infty$\footnote{Ammesso che ciò possa essere fisicamente sopportabile da qualche materiale misterioso, un corpo a temperatura infinita sarebbe
caratterizzato da un'energia interna infinita, il che minerebbe la
solidità dei principi di conservazione fin ora incontrati.},
oppure un oggetto a temperatura nulla\footnote{Si faccia
riferimento agli approfondimenti di questo capitolo per giustificazioni
alternative dell'impossibilità di raggiungere lo zero assoluto.}.

Vale inoltre per una macchina di questo tipo

\[ 1 - \frac{T_1}{T_2} = 1 - \frac{|Q_\text{ced}|}{Q_\text{ass}} \]

\noindent per cui

\begin{align}
    \frac{T_1}{T_2} = \frac{|Q_\text{ced}|}{Q_\text{ass}}\label{temp_heat_ratio}
\end{align}

\noindent Questo rapporto trova molte applicazioni e ci torna
molto utile in questi appunti. Invitiamo poi i più curiosi a sbirciare
gli approfondimenti (sottosezione \ref{the_thermodynamic_temperature})
per capire perché l'equivalenza \ref{temp_heat_ratio}
è un modo migliore per tarare un termometro, oltre a capire perché essa
è collegata alla scala Kelvin.


\subsection{Teorema di Carnot}
Carnot progettò mentalmente una macchina semplice ma inrealtà
particolare, che ha ben poco a che fare con il motore, ad esempio,
di una turbina di un aereo. Per questo motivo è stato formulato
il teorema di Carnot, con il quale si estende la valutazione
dell'efficienza a \textit{tutte} le macchine che operano tra due
sole sorgenti, anche quelle non ancora progettate.


\begin{tcolorbox}[colback = red!30, colframe = red!30!black, title = {Teorema di Carnot}]
Il rendimento di una qualsiasi macchina termica $X$ (reversibile o non)
che opera tra due
temperature costanti $T_1,T_2: T_1 < T_2$ è limitato superiormente dal rendimento della
macchina di Carnot $\mathcal{C}$ che lavora tra le medesime temperature.

\begin{align}
    \eta_X \leq \eta_\mathcal{C} \quad \text{per } T_1 < T_2\label{carnot1}
\end{align}

Inoltre, tutte le macchine reversibili che operano con la stessa coppia di temperature
hanno lo stesso rendimento, che equivale a quello della corrispondente macchina di
Carnot. Se $X$ è una macchina reversibile, allora:

\begin{align}
    \eta_X = \eta_\mathcal{C}\label{carnot2}
\end{align}

\end{tcolorbox}


\subsubsection*{Dimostrazione}
Si faccia riferimento alla figura \ref{teo_carnot}.
Per dimostrare il teorema, consideriamo una macchina $X$ qualsiasi
e una macchina di Carnot $\mathcal{C}$. Esse operano tra le solite
sorgenti a temperature $T_1$ e $T_2 > T_1$.
$X$ è costruita in tal guisa da produrre lavoro $W'$ e scambiare
calore $Q_1' < 0$ e $Q_2' > 0$ con le rispettive sorgenti. $\mathcal{C}$
produce invece $W$ e scambia $Q_1 < 0$ e $Q_2 > 0$.
Non sappiamo ancora nulla sui loro rendimenti né quale sia la migliore.
Quale dunque vincerà questa battaglia?
Chi scommette su $X$ sosterrà che

\[\eta_X \stackrel{?}{>} \eta_\mathcal{C} \]

\begin{marginfigure}
    \centering
    \includegraphics[width = \marginparwidth]{violare_carnot.pdf}
    \caption{Dimostrazione del primo enunciato del teorema di
    Carnot.}
    \label{teo_carnot}
\end{marginfigure}

La macchina di Carnot è per definizione reversibile. Esiste dunque
la sua versione frigorifera $\overline{\mathcal{C}}$ che opera al contrario.
$\overline{\mathcal{C}}$ avrà bisogno di lavoro esterno $-W$ per operare,
prelevando dalla sorgente fredda il calore $-Q_1$ e cedendo nel
complesso $-Q_2$ a quella calda. Immaginiamo che le due macchine
vengano ora accoppiate, in modo che $X$ alimenti $\overline{\mathcal{C}}$.
Ciò che ne deriva è una macchina $M$ che compie un certo lavoro
$W_M = W' - W$ e scambia certe quantità di energia con le sorgenti
tali che $Q_{1,M} = Q_1'-Q_1$ e $Q_{2,M} = Q_2' - Q_2$. $X$ è infine
progettata cosicché $W' = W$, cioè essa fornisce il lavoro di cui
$\overline{\mathcal{C}}$ ha bisogno. Ciò a cui vogliamo arrivare è
confrontare le efficienze a parità di lavoro prodotto.
Se allora si sostiene che $\eta_X > \eta_\mathcal{C}$ (attenzione che
ora torniamo a considerare $\mathcal{C}$! Possiamo farlo per supposizione
di reversibilità), ciò equivale
ad assumere che $W/Q_2' > W/Q_2$ da cui $Q_2 > Q_2'$. Come ci si
aspetterebbe, a parità di lavoro prodotto, $X$ consuma meno calore di
quello che invece utilizzerebbe $\mathcal{C}$.
Però in $M$ sta accadendo qualcosa che non dovrebbe: infatti
avremmo $Q_{2,M} < 0$, $W_M = 0$ e pertanto $Q_{1,M} > 0$. $M$ è proprio
una macchina che viola il secondo principio della
termodinamica secondo la formulazione di Clausius, perché non accade
altro che un trasferimento di calore dalla sorgente fredda a quella calda.
Purtroppo per chi ha puntato su $X$, si conclude che \[ \eta_X \leq \eta_\mathcal{C} \]

Se poi si assume che anche $X$ è reversibile, risulta che
$\eta_X \geq \eta_\mathcal{C}$ (basti ripercorrere la dimostrazione
sostituendo $X$ con $\mathcal{C}$), da cui si dimostra facilmente
che \[ \eta_X = \eta_\mathcal{C} \] Da questa conclusione, con
la quale termina la dimostrazione dell'intero teorema di Carnot,
si può osservare che la macchina di Carnot e tutte le macchine
reversibili che operano tra le stesse temperature sono equivalenti
in termini di efficienza; pertanto, la dimostrazione potrebbe essere
ripetuta anche senza limitarsi alla specifica macchina di Carnot,
eliminando, come proprio voleva Carnot, le particolari ``implementazioni''
che potrebbero rendere una macchina diversa dall'altra.

Nel caso $X$ non fosse reversibile, ciò significherebbe che
nessuna macchina reversibile può raggiungere, né tantomeno
superare, l'efficienza della corrispondente macchina di Carnot
che opera tra le medesime sorgenti. Non importa la macchina,
le sue prestazioni energetiche saranno sempre limitate superiormente
secondo l'espressione $1 - T_1/T_2$.

\subsection{Osservazioni di Carnot}
Grazie agli studi di Carnot è possibile osservare che, se $Q_1 < 0$ è il calore ceduto
alla sorgente fredda e $Q_2 > 0$ quello assorbito dalla sorgente
calda, per le definizioni alternative di rendimento vale

\[ 1 + \frac{Q_1}{Q_2} \leq 1 - \frac{T_1}{T_2} \]

\noindent Che ci porta a concludere con la seguente:

\begin{align}
    \frac{Q_1}{T_1} + \frac{Q_2}{T_2} \leq 0
\end{align}

\noindent Ovviamente l'uguaglianza vale solo per macchine reversibili.
A prima vista, questa disuguaglianza potrebbe non comunicare
alcunché di straordinario. Nei prossimi paragrafi vedremo che
proprio da questa innocua relazione trarremo l'osservazione
forse più inquietante ma allo stesso tempo affascinante di
questo corso.

Un'altra osservazione: la seconda proposizione del teorema di Carnot
è molto importante, perché ci assicura, almeno sul piano teorico, che
le leggi della termodinamica valgono indipendentemente da come costruiamo
la nostra macchina, anche se questa non esiste ancora!

\subsubsection{Rendimento per macchine ideali}
Se ci troviamo di fronte ad una macchina termica ideale, che opera tra
una sorgente fredda a temperatura $T_\text{c}$ e una calda a
temperatura $T_\text{h}$, scambiando rispettivamente quantità di
calore $Q_\text{c}$ e $Q_\text{h}$, possiamo allora
esprimere il suo rendimento in due modi:

\[ \eta = 1 - \frac{|Q_\text{c}|}{Q_\text{h}} = 1 - \frac{T_\text{c}}{T_\text{h}} \]

\noindent Osserviamo come cambiano le efficienze di un frigorifero
e di una pompa ideali, ricorrendo solamente alle temperature delle
sorgenti: riprendendo le definizioni \ref{rfrigo} e \ref{rpompa} e
applicando qualche semplice calcolo, scopriamo che

\[ \eta_\text{frigo} = \frac{T_\text{c}}{T_\text{h} - T_\text{c}} \]

\noindent Osservando l'andamento dell'efficienza del frigo in funzione delle
temperature, possiamo notare che più le due sorgenti sono termicamente
vicine (possiedono temperature vicine), più il frigo è efficiente\footnote{Occhio a questa definizione, da prendere con un pizzico di
sale: più $T_\text{h}$ e $T_\text{c}$ si avvicinano tra loro, più
l'efficienza del frigo cresce. Questo è comprensibile, perché se le
due sorgenti possiedono pressoché le stesse temperature, è necessario
poco sforzo per spostare del calore dall'una all'altra; bisogna però
fare attenzione che l'equazione non funziona per $T_\text{h} = T_\text{c}$,
e infatti $\eta_\text{frigo}$ tende asintoticamente a $+\infty$ quando
la temperatura della sorgente calda si avvicina a quella fredda. Questo
accade perché ci troviamo in condizioni ideali, nelle quali, nell'ipotesi
di temperature uguali, non è praticamente necessario del lavoro esterno per effettuare
il primo microscopico spostamento di calore tra le sorgenti.}.
Possiamo dunque capire perché è più faticoso e dispendioso raffreddare
un frigorifero per raggiungere basse temperature mentre all'esterno
fa molto caldo\footnote{Purtroppo i freezer non sono molto efficienti
nel deserto.}.
Passiamo ora alla pompa di calore: come prima, applichiamo algebretta
e molta fretta per ottenere

\[ \eta_\text{pompa} = \frac{T_\text{h}}{T_\text{h} - T_\text{c}} \]

\noindent Anche qui, la pompa necessita di maggior sforzo ed energia
qualora la differenza di temperatura tra sorgente fredda e calda sia
elevata.

Abbiamo deciso di battere qualche paragrafo su queste osservazioni
non solo per volere di Iuppa, ma perché possiamo apprezzare al massimo
come la natura rema decisamente contro i frigoriferi, che lavorano
in maniera innaturale. Andando contro il normale e spontaneo flusso
di calore, ovvero dal corpo più caldo verso il più freddo, dobbiamo
pagare sempre energia e questo costo è tanto più alto quanto più
la differenza di temperatura è ampia. Per fortuna, quando invece
vogliamo che il calore fluisca dal corpo caldo a quello freddo,
non dobbiamo patire le stesse spese. Come mai alcuni grandi data
centers sono localizzati in regioni fredde e remote dell'Europa
settentrionale, nonostante la scarsa presenza di consumatori
rispetto alle regioni più a sud? Per il semplice fatto che il
raffreddamento costa meno ed è più efficiente: basta sfruttare
le basse temperature ambientali nelle quali i caldi computer
lavorano. La natura fa il resto, ovvero muovere spontaneamente
il calore indesiderato, (quasi) gratuitamente.

\section{Esperienza di Clausius}
Un ulteriore personaggio degno del titolo di \textit{main character}
della termodinamica è il tedesco Rudolf Clausius, il quale estese
gli studi di Carnot. Di fatto, il teorema di Carnot non è sufficientemente
generale, è ancora distante dalla nostra realtà, perché nelle trasformazioni
Carnot impone la presenza di due sole sorgenti distinte. Illustriamo nel seguito
il teorema di Clausius, che apre la strada ad uno degli ultimi concetti di questi
appunti: l'entropia.

\subsection{Teorema di Clausius}
Abbiamo visto che una delle relazioni ottenute da Carnot è la
somma di rapporti $Q_1/T_1 + Q_2/T_2 \leq 0$. Ciò vale per tutte
le macchine, reversibili o meno, che operano tra due sorgenti 1
e 2 tali che $T_1 < T_2$. Avere però solamente due sorgenti è
alquanto limitante e irrealistico, perché nella realtà le macchine
operano su cicli ben più complessi, fluttuando tra svariati valori
di temperatura, come se operassero tra infinite sorgenti. Clausius
ebbe così la brillante idea di generalizzare le conclusioni di
Carnot per un ciclo termodinamico qualsiasi.


Si consideri il ciclo motore mostrato in figura. Esso attraversa
un infinità di temperature differenti. Immaginiamo di approssimare
la curva di questo ciclo mediante piccole trasformazioni adiabatiche
e isoterme. Se estendiamo queste piccole trasformazioni, otterremo
una griglia che suddivide l'area interna del nostro ciclo in tanti
piccoli cicli di Carnot. Per il ciclo $i$-esimo, vale allora
$Q_{1,i}/T_{1,i} + Q_{2,i}/T_{2,i} \leq 0$. Sommando i rapporti di
tutti i cicli otteniamo

\[ \sum_i \left(\frac{Q_{1,i}}{T_{1,i}} + \frac{Q_{2,i}}{T_{2,i}}\right) \leq 0 \]

\noindent Questa relazione non ci dice ancora molto di straordinario,
anche se possiamo notare due fatti: i tratti adiabatici non coinvolgono
scambi di calore per definizione e dunque possiamo ignorarli nel
nostro calcolo, perché il rapporto calore-temperatura è sempre nullo
durante questo tipo di trasformazione; esistono poi molti tratti
isotermi che vengono percorsi in versi opposti da cicli adiacenti.
Ciò accade nei tratti interni alla curva originale e non introducono
contributi calorici. Gli unici tratti di nostro interesse sono
quelli delle trasformazioni isoterme ai bordi del ciclo. Possiamo
allora riformulare la somma unendo solamente i rapporti di questi
tratti. Supponendo che il tratto $j$-esimo sia una isoterma che
costituisce parte del bordo della curva originale, vale
$\sum_j Q_j/T_j \leq 0$. Più elegantemente, passando all'infinitesimo
si ottiene la seguente disuguaglianza

\begin{align}
    \oint \frac{dQ}{T} \leq 0\label{intclausius}
\end{align}

\noindent che è proprio la tesi del teorema di Clausius. L'integrale
che compare al membro sinistro della relazione \ref{intclausius}
prende il nome di integrale di Clausius. Il caso particolare
dell'uguaglianza vale solamente per trasformazioni reversibili.

\subsection{Conseguenze del teorema di Clausius}
L'integrale di Clausius da solo non comunica alcunché di interessante.
Se però lo consideriamo nel caso in cui il teorema \ref{intclausius}
vale per macchine reversibili, allora l'integrale è uguale a 0. Quando
zeri e integrali compaiono insieme in una relazione, spesso si
nasconde una qualche proprietà mistica.

Si consideri una trasformazione termodinamica \textit{reversibile} qualsiasi.
Per ipotesi di reversibilità, l'integrale di Clausius calcolato sulla curva $\tau$
di tale trasformazione nel piano pressione-volume è nullo.

\[ \oint_\tau \frac{dQ}{T} = 0 \]

\noindent Selezioniamo due punti, $A$ e $B$, distinti su questo ciclo. Scomponiamo
dunque l'integrale nei due percorsi, sempre reversibili, $\alpha$ e $\beta$.

\[ \int_{A,\alpha}^{B} \frac{dQ}{T} + \int_{B,\beta}^{A} \frac{dQ}{T} = 0 \]

\noindent Trattandosi di un ciclo reversibile, vale la proprietà antisimmetrica
dell'integrale. Giungiamo dunque alla seguente conclusione:

\[ \int_{A,\alpha}^{B} \frac{dQ}{T} = \int_{A,\beta}^{B} \frac{dQ}{T} \]

\noindent Questo significa che, passando dallo stato $A$ allo stato
$B$, non ha alcuna importanza se il percorso scelto è $\alpha$, $\beta$
o una qualsiasi altra trasformazione (reversibile!). L'integrale
$\int_{A}^{B}dQ/T$ ha lo stesso valore in tutti i casi, purché i
passaggi siano reversibili. Come per l'energia potenziale,
abbiamo trovato una quantità che non dipende dal percorso che
scegliamo per calcolarla, ma è legata solamente dagli stati
iniziali e finali. Questa proprietà di stato si chiama entropia.

\section{Entropia}
Siamo di fronte all'ultima creatura leggendaria di questo corso,
l'entropia, che approfondiamo in questa sezione dopo averla introdotta
come conseguenza degli studi di Clausius.

\subsection{Variazione di entropia}
A partire dal teorema di Clausius, definiamo la differenza di entropia
tra due stati termodinamici.

\begin{align}
    \Delta S_{AB} \stackrel{\text{def}}{=} \int_{A,\text{rev}}^{B} \frac{dQ}{T}\label{variaz_entropia}
\end{align}

L'entropia è una funzione di stato, come abbiamo
potuto vedere nei paragrafi precedenti. Da un punto di vista dimensionale, l'entropia
è un semplice rapporto tra energia e temperatura, una sorta di
indice della quantità di calore scambiato ad una data temperatura.
Durante gli scambi energetici, però, spesso la temperatura dei corpi
coinvolti cambia. Possiamo approssimare queste trasformazioni immaginando
infinitesimi quanità di calore che vengono scambiate di volta in volta
a temperature diverse. La variazione infinitesima di entropia corrisponde
allora al rapporto

\begin{align}
    dS \eqdef \left[\frac{dQ}{T}\right]_\text{reversibile}\label{entropia_infinitesima}
\end{align}

\subsubsection*{Cos'è l'entropia?}
Facciamo presente che in questo corso definiamo solamente la variazione
di entropia, non l'entropia assoluta di un sistema, un po' come si fa
con l'energia potenziale. Però, rispetto a quest'ultima, l'entropia
può essere definita (si vedano gli approfondimenti per brevi accenni,
in particolare la definizione \ref{entropia_meccanica_statistica}) ma
per i nostri scopi non è molto utile. Ancora non possiamo rispondere
con più profnodità alla domanda ``cos'è l'entropia?'' perché per
rispondere vogliamo fornire un quadro completo dell'entropia tramite
un ultimo teorema.


\subsection{Entropia nelle trasformazioni termodinamiche}
L'entropia può essere molto divertente quando applicata alle
trasformazioni termodinamiche, siano esse quelle fondamentali
oppure complesse.

\subsubsection{Entropia nelle trasformazioni fondamentali}
Possiamo aggiungere la variazione di entropia a tutte quelle equazioni viste nelle
trasformazioni termodinamiche fondamentali. Supponiamo come sempre
che tali trasformazioni siano quasistatiche reversibili. Applichiamo
le definizioni \ref{variaz_entropia} e \ref{entropia_infinitesima},
quindi per ogni trasformazione cerchiamo il calore $dQ$ e
la temperatura alla quale esso viene scambiato, riconducendoci
in alcuni casi a relazioni che legano il calore con la temperatura
stessa per ottenere funzioni da integrare, passando da $dS$ a $\Delta S$.

\begin{itemize}
    \item \textbf{Isoterma:} nelle isoterme abbiamo scoperto che
    $dQ = nRTdV/V$. Ci basta dividere questo calore per la temperatura
    alla quale sta avvenendo la trasformazione, ottenendo dunque
    
    \begin{align}
        dS_\text{isoterma} = nR\frac{dV}{V}
    \end{align}

    \noindent Integrando, otteniamo

    \begin{align}
        \Delta S_{AB} = nR\ln\left(\frac{V_B}{V_A}\right)
    \end{align}

    \noindent Possiamo notare che, in una isoterma, $\Delta S_{AB} > 0 \Leftrightarrow V_B > V_A$.
    Ciò è compatibile con l'intuizione dell'idea di entropia: se il gas
    si ``sparge'' in un volume maggiore, il suo disordine è maggiore e
    dunque aumenta la sua entropia.

    \item \textbf{Isocora:} dalla nostra tabellazza sappiamo che $dQ = nc_VdT$,
    quindi

    \begin{align}
        dS_\text{isocora} = nc_V\frac{dT}{T}
    \end{align}

    \noindent da cui

    \begin{align}
        \Delta S_{AB} = nc_V\ln\left(\frac{T_B}{T_A}\right)
    \end{align}

    \noindent In questo caso, $\Delta S_{AB} > 0 \Longleftrightarrow T_B > T_A$.
    Intuitivamente, il disordine del sistema aumenta per via dell'incremento
    di temperatura. Immaginando un gas ideale (ma anche un cubetto di ghiaccio
    in una tazza di té, the, htegh, o come si scrive), di fatto le particelle
    si agitano di più e il sistema diventa più caotico.

    \item \textbf{Isobara:} vale $dQ = nc_pdT$ e allora
    
    \begin{align}
        dS_\text{isobara} = nc_p\frac{dT}{T}
    \end{align}

    \noindent e allora

    \begin{align}
        \Delta S_{AB} = nc_p\ln\left(\frac{T_B}{T_A}\right)
    \end{align}

    \noindent La spiegazione intuitiva è pressoché la stessa di
    quelle precedenti. Anzi, da un certo punto di vista si tratta
    proprio di una combinazione delle prime due.

    \item \textbf{Adiabatica:} abbiamo $dQ = 0$.
    
    \begin{align}
        dS_\text{adiabatica} = 0
    \end{align}

    \noindent da cui ovviamente segue che $\Delta S_{AB} = 0$.
    In questa trasformazione la spiegazione intuitiva del
    binomio entropia-disordine è più complessa. Per andare al punto,
    immaginiamo una compressione adiabatica di un gas: il suo
    volume diminuisce, quindi saremmo tentati di concludere che
    l'entropia del sistema diminuisce, ma in realtà in una adiabatica
    deve aumentare anche lìenergia interna del gas, quindi anche la
    sua temperatura. Precedentemente abbiamo associato l'aumento di
    temperatura all'aumento di entropia. Perciò il disordine dovuto
    alla temperatura che si innalza compensa l'ordine che si introduce
    col volume. Il ragionamento è analogo per una decompressione
    adiabatica.
\end{itemize}

\noindent Aggiungiamo una formula bonus, la \textbf{variazione di
entropia in transizioni di fase}. Ricordiamo che, in un cambiamento
di fase (immaginiamo il ghiaccio che si scioglie, da solido a liquido),
bisogna fornire al sistema una certa quantità di calore proporzionale
alla massa che si intende trasformare. Questo è il calore latente,
che dipende da una costante $\lambda$. Allora possiamo scrivere
$dQ = \lambda dm$, ovvero una piccolissima quanità di calore che
permette ad una piccolissima quantità di massa di trasformarsi.
Concludiamo che

\begin{align}
    dS_\text{tfase} = \frac{\lambda dm}{T}
\end{align}

\noindent Ricordiamo anche che le transizioni di fase avvengono
(idealmente) a temperature costanti. Allora

\begin{align}
    \Delta S_{AB} = \frac{\lambda m}{T}
\end{align}

\subsubsection*{Diagramma temperatura-entropia}

\subsubsection*{Variazione di entropia in trasformazioni complesse}



\subsection{Il teorema dell'entropia}


\subsubsection{Che dire dei frigoriferi?}
Dopo aver 


% spiegaz di Iuppa differenza di entropia: calore sprecato in uno scampio, sprecato = non più recuperabile
\subsection{Disordine}
Uno dei tanti modi di vedere l'oggetto matematico dell'entropia
è quello del calore irrecuperabile.


\section{Approfondimenti}
Questo pacco di termodinamica si conclude, ma essendo grande
merita molti approfondimenti.

\subsection{La questione del calorico}
La fisica poggia su un substrato filosofico molto sofisticato e
sviluppato, dal quale hanno origine, per esempio, molte interpretazioni
della realtà che viene studiata. Una questione che segnò le ricerche
nel campo della termodinamica fu quella di definire e chiarire le
ragioni d'essere del \textit{calore}, ovviamente avanzando ipotesi
secondo il metodo scientifico.

Prima di Joule, si parlava in letteratura di \textit{calorico},
qualcosa che veniva interpretato come un fluido vero e proprio,
dotato di esistenza propria e in grado di muoversi da corpo a
corpo, da sorgenti più calde a quelle più fredde. La temperatura
veniva poi definita sulla base della concentrazione di calorico
in un certo corpo, anche se calore e temperatura rimanevano in
molti casi concetti confusi, come a volte capita anche nell'esperienza.

Grazie agli esperimenti di Joule, la fisica comprese che il calore
rappresenta in realtà una forma di energia, qualcosa che
non esiste in natura, ma che la descrive. Nell'esperimento del
mulinello, l'innalzamento di temperatura dell'acqua è dovuto al
lavoro compiuto da una massa in caduta. Secondo l'interpretazione
precedente, del calorico sarebbe comparso dal nulla, quando invece
viene semplicemente osservata una trasformazione di lavoro in calore,
in accordo con i principi di conservazione già sviluppati in meccanica.


\subsection{Espansione libera dei gas}
Mostriamo un semplice esperimento citato a lezione.


\subsection{Micro- e macro-stato}
Con i nostri strumenti non siamo in grado di definire l'entropia in
senso assoluto, ma solo la sua variazione. Studi più avanzati,
collegati alla cosiddetta \textit{meccanica statistica}, consentono
invece di esprimere in forma chiusa l'entropia di un sistema.

\begin{align}
    S \eqdef k_B \ln [N]\label{entropia_meccanica_statistica}
\end{align}

\noindent dove $k_B$ è la costante di Boltzmann, mentre $N$
corrisponde al \textit{numero di microstati compatibili con il
macrostato}. Vediamo cosa si intende con questa definizione,
mostrando un esempio molto celebre: supponiamo di avere due
scatole, $A$ e $B$, suddivise ciascuna in 6 scompartimenti
identici. In ogni scompartimento, o slot, può essere collocata
una sola pallina tra un mucchio di altre, identiche e indistinguibili
tra loro. La particolarità
di queste palline è la loro insolita abitudine di rimbalzare
da uno slot all'altro in maniera del tutto casuale ed imprevedibile.
Immaginiamo che la scatola $A$ contenga
un totale di 4 palline, mentre $B$ due. Se avviciniamo $A$ e
$B$, le palline cominceranno a saltare non solo negli slot
della stessa scatola ma anche in quelli dell'altra. La situazione è
mostrata in figura \ref{micromacro}. Il macrostato del sistema
costituito dalle due scatole $A$ e $B$ e dalle loro palline,
in totale 6, è descrivibile dalla proprietà \textit{numero di palline nella scatola $X$},
dove $X = A, B$. Per macroscopico intendiamo
il fatto di non essere per nulla interessati di dove si trovano
le palline in ciascuna scatola, ma solamente di conoscere il
loro numero totale, in $A$ o in $B$. Il microstato, invece,
è rappresentato dalla configurazione delle palline negli slot.

\begin{marginfigure}
    \begin{center}

        %STATO I
        \begin{minipage}{0.4\marginparwidth}
            \begin{center}
                $A(4)$
            \end{center}
            \begin{tikzpicture}
                %scacchiera
                \draw[step=1cm,gray,very thin] (0,0) grid (2,3);
                %cerchi dentro i quadrati
                \shade[ball color = black!80, opacity = 1] (0.5,0.5) circle (8pt);
                \shade[ball color = black!80, opacity = 1] (1.5,1.5) circle (8pt);
                \shade[ball color = black!80, opacity = 1] (1.5,2.5) circle (8pt);
                \shade[ball color = black!80, opacity = 1] (0.5,2.5) circle (8pt);
            \end{tikzpicture}
        \end{minipage}
        \begin{minipage}{0.4\marginparwidth}
            \begin{center}
                $B(2)$
            \end{center}
            \begin{tikzpicture}
                \draw[step=1cm,gray,very thin] (0,0) grid (2,3);
                \shade[ball color = black!80, opacity = 1] (0.5,1.5) circle (8pt);
                \shade[ball color = black!80, opacity = 1] (1.5,2.5) circle (8pt);
            \end{tikzpicture}
        \end{minipage}

        \vspace{0.8cm}

        %STATO II
        \begin{minipage}{0.4\marginparwidth}
            \begin{center}
                $A(3)$
            \end{center}
            \begin{tikzpicture}
                \draw[step=1cm,gray,very thin] (0,0) grid (2,3);
                \draw[fill=none, draw=myblue, thick, dashed] (0.5,0.5) circle (8pt);
                \shade[ball color = black!80, opacity = 1] (1.5,1.5) circle (8pt);
                \draw[fill=none, draw=myred, thick, dashed] (1.5,2.5) circle (8pt);
                \shade[ball color = black!80, opacity = 1] (0.5,2.5) circle (8pt);

                %dischi mossi
                \shade[ball color = blue!80, opacity = 1] (1.5,0.5) circle (8pt);
            \end{tikzpicture}
        \end{minipage}
        \begin{minipage}{0.4\marginparwidth}
            \begin{center}
                $B(3)$
            \end{center}
            \begin{tikzpicture}
                \draw[step=1cm,gray,very thin] (0,0) grid (2,3);
                \shade[ball color = black!80, opacity = 1] (0.5,1.5) circle (8pt);
                \draw[fill=none, draw=green, thick, dashed] (1.5,2.5) circle (8pt);

                \shade[ball color = red!80, opacity = 1] (0.5,2.5) circle (8pt);
                \shade[ball color = green!80, opacity = 1] (0.5,0.5) circle (8pt);
            \end{tikzpicture}
        \end{minipage}
    \end{center}
    \caption{Rappresentazione dei microstati dell sistema di scatole
    $A$-$B$. In alto viene mostrata la situazione iniziale, in cui
    un particolare microstato determina il macrostato \textit{4 palline
    in $A$ e 2 in $B$}. In basso, il sistema passa ad un nuovo microstato,
    dove le palline che si sono mosse sono evidenziate con colori diversi
    (quelle vuote indicano la posizione precedente, quelle piene la nuova
    posizione).
    Notare che le palline possono muoversi anche tra le scatole; infatti,
    il macrostato diventa \textit{3 palline in $A$ e 3 in $B$}.}
    \label{micromacro}
\end{marginfigure}

%\begin{marginfigure}
%    \centering
%    \includegraphics[width = \marginparwidth]{micro_macro_stati.pdf}
%    \caption{Rappresentazione dei microstati dell sistema di scatole
%    $A$-$B$. In alto viene mostrata la situazione iniziale, in cui
%    un particolare microstato determina il macrostato \textit{4 palline
%    in $A$ e 2 in $B$}. In basso, il sistema passa ad un nuovo microstato.
%    Notare che le palline possono muoversi anche tra le scatole; infatti,
%    il macrostato diventa \textit{3 palline in $A$ e 3 in $B$}.}
%    \label{micromacro}
%\end{marginfigure}

Poniamoci ora la domanda: quanti microstati sono compatibili
col macrostato \textit{4 palline in $A$, 2 in $B$}? Per rispondere,
ci basta applicare un pizzico di combinatoria\footnote{Ricorriamo
al metodo del coefficiente binomiale. Per ciascuna scatola, possiamo immaginare
di assegnare gli $n = 6$ slot alle $k$ palline del macrostato. Però, dal
momento che le palline sono tra loro indistinguibili, non dobbiamo incappare
nell'errore di contare configurazioni per le quali, scambiando due qualsiasi
palline, gli slot occupati sono sempre gli stessi. Il coefficiente binomiale
tiene conto di questo fatto senza contare eventuali configurazioni uguali,
ed è definito come $\binom{n}{k} = \frac{n!}{k!(n - k)!}$. Per finire, dato
che ci interessa conoscere le configurazioni totali del sistema scatola-$A$-scatola-$B$,
dobbiamo applicare il principio del calcolo combinatorio e moltiplicare tra
loro i coefficienti binomiali.},
determinando quante sono le configurazioni di 4 palline in 6 slot di $A$
e 2 in 6 slot di $B$. I microstati sono in tutto

\[ N_{4,2} = \binom{6}{4} \cdot \binom{6}{2} = 225 \]

Ora, poniamo vicine tra loro $A$ e $B$ e lasciamo che le palline
saltino tra l'una e l'altra scatola. Quante possibilità esistono
per cui vale il macrostato \textit{1 pallina in $A$, 5 in $B$}?
Ancora, la combinatoria ci fornisce il risultato

\[ N_{1,5} = \binom{6}{1} \cdot \binom{6}{5} = 36 \]

\noindent Notiamo immediatamente una cosa: il numero di microstati
compatibili è decisamente più piccolo. Proviamo a fare un ultimo
calcolo, contando invece i microstati per cui sono presenti
\textit{3 palline in $A$ e 3 in $B$}, ovvero le palline sono
equamente distribuite tra le due scatole:

\[ N_{3,3} =\binom{6}{3}^2 = 400 \]

In virtù della definizione \ref{entropia_meccanica_statistica}, possiamo concludere che
l'entropia del sistema con la configurazione 4-2, quella iniziale,
è minore di quella 3-3.
Dal momento che le palline si muovono tra gli slot in maniera
casuale, possiamo supporre che tutte le configurazioni possibili
siano equiprobabili, ma molte di esse, che sono singoli microstati,
corrispondono agli stessi macrostati. È dunque più probabile che
le palline si dispongano per lo più equamente tra $A$ e $B$
anziché disporsi tutte in una sola delle due, come i calcoli
rivelano. Se aumentiamo
le palline e gli slot, tra l'altro, il numero di microstati
vicini a quello in cui le palline sono esattamente divise
cresce esponenzialmente. Per la meccanica statistica, questo
è il motivo per cui i sistemi termodinamici tendono a massimizzare
la propria entropia. Ma questo non è dovuto al fatto che essi
``vogliono'' farlo, bensì perché è il destino più probabile.

Non abbiamo scelto l'analogia delle palline e delle scatole a caso.
Possiamo immaginare le palline come particelle di gas e le scatole
come contenitori dotati di volume, occupabile dalle particelle stesse
in svariate configurazioni. Oppure, le scatole possono essere
due barre di metallo, una calda e una fredda, e le palline
rappresentano i ``pacchetti'' di energia con i quali si può
quantificare il calore scambiato, oltre la temperatura delle barre durante
gli stati di equilibrio. Come già concluse Boltzmann, non è
del tutto vero che è impossibile che il gas si accatasti
tutto in un solo contenitore, oppure che il calore fluisca
dal corpo freddo a quello caldo. Nulla vieta il verificarsi di
certi fenomeni. Semplicemente, è estremamente
improbabile che ciò accada e questo vale ancor di più per sistemi
sempre più grandi e complessi, proprio quelli in cui viviamo noi.
Ricordate la famosa, apparentemente innocua osservazione scritta
all'inizio della sezione sul secondo principio? Ora dovrebbe essere
evidente l'importanza di quel \emph{mai spontaneamente}.

\subsubsection*{Entropia, disordine, informazione, tempo}
L'entropia non è propriamente qualcosa che esiste fisicamente,
ma è solo uno stratagemma matematico per mettere in luce una
certa regolarità del mondo.
Ma per noi umani, cos'è allora l'entropia? Alla luce di questa breve introduzione
alla meccanica statistica, non si tratta altro che una descrizione
del grado di disordine di un sistema: più i costituenti di un
sistema sono sparsi, disordinati, più l'entropia aumenta. Questo
è il motivo per cui il concetto di entropia trova svariati campi
d'applicazione al di fuori della fisica, tra le quali anche
l'informatica. Uno spunto interessante che ha permesso l'entropia
di avere successo in altre branche del sapere è il seguente: un
sistema disordinato richiede maggior informazione per essere
descritto rispetto ad uno ordinato, per via dei diversi gradi
di complessità che si possono presentare, come abbiamo visto
nell'esempio delle palline. Vi è quindi una correlazione tra
quantità di informazione e livello di entropia di un sistema.

Come già emerge dal teorema dell'entropia, esiste una quantità
che varia in maniera differente a seconda del verso con cui il
tempo scorre. La nostra percezione del tempo è abituata a vedere
il succedersi degli eventi nella sequenza più naturale e spontanea
che esiste in natura, ovvero quella per cui i sistemi fisici tendono
a gradi di entropia, e disordine, sempre maggiori.

\subsection{Il terzo principio}
Ebbene sì: esiste un terzo principio della termodinamica che è stato
ignorato in queste lezioni. Esso introduce concetti già avanzati, ma,
in alcune delle sue formulazioni equivalenti, rimane comunque estremamente
affascinante. In breve, questo principio afferma che non esiste
temperatura più bassa dello zero assoluto e che quest'ultimo non è
neppur raggiungibile. Ecco una delle formulazioni:

\begin{center}
    \textit{Non esiste processo in grado portare la temperatura di un corpo\\allo
    zero assoluto tramite un numero finito di passi.}
\end{center}

\noindent Analogamente alle dimostrazioni viste per l'equivalenza
degli enunciati del secondo principio, anche il terzo può essere
dimostrato con un esperimento mentale che si basa sullo stesso principio
di funzionamento del frigorifero:

Supponiamo di avere un insieme di oggetti a 0 K e un oggetto $X$ da
raffreddare e a temperatura superiore. Mettiamo $X$ in
contatto termico con uno degli oggetti a 0 K. Sappiamo dalla calorimetria
che i due corpi raggiungeranno l'equilibrio termico e avranno una
temperatura uguale intermedia alle loro iniziali. Possiamo allora
ripetere il raffreddamento con $X$ e un altro oggetto a 0 K, ma
non raggiungeremo mai lo zero assoluto con un numero finito di
contatti, perché l'equilibrio termico viene raggiunto ad una temperatura
che è sempre compresa tra 0 K (escluso) e quella di $X$ raffreddato, che
è maggiore di 0 K.

Purtroppo per noi, non è ancora stato trovato un oggetto a 0 K\footnote{Sono
molti gli oggetti leggendari come questo in fisica: la massa infinita, il
corpo nero, il piano privo di attrito...}, né tantomeno sono state
trovate tecniche di raffreddamento in grado di raggiungere lo zero
assoluto, anche se siamo stati in grado di avvicinarci ad esso
nell'ordine di una frazione di Kelvin.


\subsection{Macchine e moto perpetuo}
Parlando di principio secondo, abbiamo ipotizzato l'esistenza di macchine
in grado di convertire l'energia fornita (il calore) in lavoro senza alcuna
dissipazione o perdita. Per via del secondo principio questo non è possibile
e ci siamo rassegnati presto ad esso. Ora che però siamo nella sezione approfondimenti,
possiamo fantasticare quanto ci pare: e se non valesse il secondo principio
della termodinamica? Per il primo principio, sarebbero ammesse le leggendarie
macchine super efficienti, che una volta azionate entrerebbero in un regime
di funzionamento conosciuto come moto perpetuo.

Una macchina capace di moto
perpetuo è in grado di produrre lavoro senza alcun apporto di energia esterno,
eccetto quello necessario ad azionarla. Ricordando sempre il caro, vecchio primo
principio, $\Delta U = Q - W$, sappiamo che $\Delta U = 0$ per via del
funzionamento ciclico delle macchine, da cui $W = Q$. $Q$ rappresenta l'energia
iniziale che innesca il moto, mentre $W$ è il lavoro prodotto. Attenzione però,
perché anche il primo principio pone un limite a queste macchine.
Dal momento che calore e lavoro si equivalgono, il moto perpetuo dovrebbe
convertire queste due forme di energia in continuazione. In altre parole,
la macchina può solo autoalimentarsi e non potremo mai sfruttarla per generare
energia infinita, pena lo spegnimento della macchina stessa.

Nella storia (anche in tempi recenti) sono state numerose le proposte
di macchine del genere, ma ovviamente nessuna di esse funziona.
Sottolineamo che il fantomatico moto perpetuo, \emph{prima o poi}, è
destinato a fermarsi. Non viene specificato dopo quanto tempo, che tuttavia
è sicuramente finito: una frazione infinitesima di secondo, un minuto,
un'ora, un anno, una decina di miliardi di anni.
Ecco alcuni esempi fantasiosi di moto perpetuo:

\begin{itemize}
    \item Il mulino: un mulino ad acqua aziona una pompa idraulica,
    che riporta il liquido in cima alla ruota, che quindi gira e
    produce lavoro per mantenere l'acqua in circolo e far ruotare
    sé stessa indefinitamente.

    \item La lampadina: una lampadina emette la stessa luce necessaria
    ad attivare dei pannelli fotovoltaici che la alimentano.

    \item Contenitore di Boyle: un vaso riempito di acqua possiede
    un tubo che dal fondo convoglia l'acqua in cima al contenitore.
    Il tubo è estremamente stretto e allungato mano a mano che si
    raggiunge l'estremità. Questa macchina idraulica dovrebbe permettere
    all'acqua di scorrere all'infinito nel tubo, ritornando nel
    vaso come una fontanella, perché per capillarità (per questo il tubo deve esssere molto
    stretto) il liquido dovrebbe essere risucchiato. Per svariate
    qestioni di pressione e fluidodinamica, la fontanella non
    riuscirà mai a scorrere.
\end{itemize}

Questi esempi mostrano che i principi della termodinamica non
sono validi solamente in quei sistemi in cui si trattano caldo,
freddo e così via. Come Carnot previde, le leggi reggono anche
per macchine costruite nelle maniere più bizzarre.


\subsection[La temperatura termodinamica]{La temperatura termodinamica\footnote{\cite{feynmann}, 44-5. \href{https://www.youtube.com/watch?v=elAn6-CNv-w}{https://www.youtube.com/watch?v=elAn6-CNv-w}}}\label{the_thermodynamic_temperature} % necessarie [] per inserire footnote nel titolo
Se il corso è ancora tenuto dal professor Iuppa, è molto probabile
che in una lezione di termodinamica abbia chiesto, o chiederà, ai
propri studenti di stupirlo proponendo un metodo ingegnoso per quantificare
la temperatura. La risposta da principiante è il mercurio, e infatti non
è ammessa; quella del secchione o di chi (probabilmente) sbircia online
è uno dei molti metodi impiegati dai termometri digitali. Il problema di
tutte queste vie è che dipendono da una sostanza termosensibile, che
cambia proprietà al variare della temperatura. Dunque, tarare un
termometro a mercurio sarà diverso rispetto al procedimento per costruire
un termometro digitale (in genere si sfrutta la variazione di conducibilità
elettrica).





%%%%%%%%%%%%%%%%%%%%%%%%%%%%%%
% Esiste una via alternativa e piuttosto stramba per definire la temperatura:
% sfruttando l'efficienza delle macchine!
% La relazione \ref{temp_heat_ratio}, ottenuta studianto il ciclo di Carnot,
% ci suggerisce per l'ennesima volta che esiste un collegamento tra calore
% e temperatura. Ancora più strabiliante, questa equazione ha una forma (equivalenza di rapporti)
% tale da permettere di definire una scala di temperature speciale. Rigirando
% i termini della formula, possiamo unire nello stesso rapporto il calore e
% la temperatura della stessa sorgente
% 
% \[ \frac{Q_\text{c}}{T_\text{c}} = \frac{|Q_\text{h}|}{T_\text{h}} \]
% 
% \noindent Scoprendo dunque che
% 
% \[ T \propto Q \]
% 
% \noindent Vi ricorda qualcosa? Si tratta di una conclusione molto simile
% a quella di Joule, con l'unica differenza che qui non stiamo cercando una
% relazione tra calore e \emph{differenza} di temperatura, bensì stiamo stabilendo
% una scala \emph{assoluta} della temperatura in funzione del calore scambiato.
% Diciamo che si tratta di una scala
% speciale perché l'equivalenza \ref{temp_heat_ratio}, per il teorema di
% Carnot, vale per qualsiasi macchina reversibile, indipendentemente da
% come essa è costruita. Questo implica che possiamo costruire una scala
% di temperatura indipendente da qualsiasi sostanza. Ecco come si procede:
% stabiliamo la differenza unitaria (standard) di temperatura che intendiamo adottare,
% per convenienza il ben noto grado Celsius (1°C)\footnote{Questa si misura
% empiricamente.}; supponiamo di disporre di
% una macchina termica reversibile; poniamo la macchina tra una sorgente
% fredda a temperatura $T_S =$ 1°C, ovvero
% l'unità standard scelta in precedenza, e una
% sorgente calda a temperatura $T_x$, che è la temperatura che intendiamo
% misurare. La macchina assorbe del calore $Q_x$ dalla sorgente a temperatura ignota
% $T_x$ e cede del calore $Q_S$ alla sorgente standard. Ora arriva la parte
% più complicata: dobbiamo misurare $Q_S$ e $Q_x$, calcolarne il rapporto
% $Q_x/Q_S$ e il risultato corrisponde alla temperatura $T_x$.
% 
% \[ T_x = \frac{Q_x}{S} = \frac{Q_x}{Q_S}\cdot 1\text{°C} \]
% 
% \noindent Nota sull'equazione: se $Q_x = Q_S$ significa che la macchina
% non può produrre alcun lavoro (tutta l'energia in entrata viene sprecata
% e riversata nella sorgente standard). L'efficienza del motore è dunque
% nulla. Questo equivale a dire che la temperatura delle due sorgenti è la
% stessa.